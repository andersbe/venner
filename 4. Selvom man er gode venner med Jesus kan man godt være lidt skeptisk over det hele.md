# Emne
Historier om disciple, som ikke var helt sådan at overbevise

# Introduktion
Mange af Jesu venner forlod bare deres liv sådan helt uden videre. Sådan var det ikke for alle. For selvom man er gode venner med Jesus kan man jo godt være lidt skeptisk over for det hele. Eller måske lige frem sige, at det kan man ikke tro på.

I dag skal vi møde Nathanael og Thomas. Nathanael og hans venner havde længe været på udkig efter ham, som de mente Gud havde lovet at sende til Israel. Endnu var der dog ingen som helt passede på rollen. Men en dag mødte en af hans gode venner Filip Jesus og blev en af hans disciple. Han ville også have Nathanael med, så han fortalte Nathanael om Jesus. Nathanael var dog ikke helt overbevist, men måske ville mødet med Jesus overbevise ham?

I den anden historie møder vi Thomas. Det er kort tid efter påsken, hvor Jesus er død og opstået igen. Thomas har dog ikke selv set det og han tror ikke rigtig på det. Men så dukker Jesus pludselig op...


# Bibelhistorier
## Man skal ikke tro på hvad som helst
Johannesevangeliet 1:35-51
Filip som er en af Jesu disciple så sin ven Nathanael og sagde til ham, at de havde fundet ham som Gud havde lovet. Nathanael var dog ikke sådan helt så nem at overbevise, så han sagde kan der komme noget godt Nazareth? Jesus kom også forbi Nathanael og da han så ham sagde, at der er et menneske, som man kan stole på. Nathanael kunne ikke helt forstå, hvor Jesus kendte ham fra, men Jesus sagde, at han havde set ham side under figentræet. Det blev Nathanael så imponeret over, at han fulgte med Jesus.

## Nogle gange kan det godt virke til at være for godt til at være sandt
Johannes 20:24-29
Jesus er død tror Thomas, men de andre siger at han er opstået. Men Thomas mener, at hvis noget er for godt til at være sandt, så er det nok ikke. Det kan ikke passe. Folk opstår ikke bare. Han vil i hvert tilfælde ikke tro på det med mindre han ser Jesus. Og ikke engang det er helt nok. Han vil se de sår Jesus fik, da han blev korsfæstet. 

En dag da disciple er samlet kommer Jesus pludselig til stede. Han ser på Thomas og siger: Her er jeg så. Her er mine mærker. Derefter tror Thomas på det.